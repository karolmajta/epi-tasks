<!doctype html>
<html>
  <head>
    <meta http-equiv="Content-Type" content="text/html; charset=utf-8">
    <title>EPI - Programowanie w języku JavaScript</title>
    <link href="http://netdna.bootstrapcdn.com/bootstrap/3.1.1/css/bootstrap.min.css" rel="stylesheet">
    <style>
      body { margin-top: 50px; margin-bottom: 50px; }
    </style>
  </head>
  <body>
    <div class="container">
      <div class="row">
        <div class="col-sm-8 col-sm-offset-2">

<!-- generated content goes here -->


<h1 id="this-w-javascript">This w JavaScript</h1>
<h2 id="znaczenie-sowa-kluczowego-this-w-js">Znaczenie słowa kluczowego this w JS</h2>
<p>Słowo kluczowe <code>this</code> w javascript może mieć różne znaczenie.
Chciałbym napisać, że znaczenie to różni się w zależności od
tego, w jakim kontekście słowo <code>this</code> jest użyte, ale prawda
jest inna.</p>
<blockquote>
<p>Znaczenie słowa kluczowego <code>this</code> zależy od kontekstu
w którym użyta zostanie funkcja, która tego słowa używa.
Dokładnie zaś odnosi się ono do obiektu, którego pole
zostało użyte do wywołania funkcji.</p>
</blockquote>
<p>Rozpatrzmy prostą funkcję:</p>
<pre><code>var simpleFun = function () { console.log(this); };
</code></pre>
<p>Spróbuj wywołać ją w konsoli. Wszystkie funkcje zdefiniowane
"globalnie" są domyślnie przechowywane w polach obiektu
<code>window</code>, a zatem gdy wywołujemy <code>simpleFun</code>, <code>this</code> również
odnosi się do <code>window</code>.</p>
<p>Spróbujmy zatem następującego przykładu:</p>
<pre><code>var myObj = { fun: simpleFun };
</code></pre>
<p>Spróbuj wywołać <code>myObj.fun</code> w konsoli. Pomimo, że wywołujesz
dokładnie tą samą instancję funkcji (możesz to sprawdzić,
<code>simpleFun === myObj.fun</code>, to znaczenie <code>this</code> jest inne.
<code>this</code> zawsze wskazuje na obiekt, który został użyty do
wywołania funkcji.</p>
<p>Częstym przypadkiem w JS jest przekazywanie tzw. kontynuacji
(<em>callbacks</em>), czyli instrukcji mówiącej funkcji jak co
ma się stać po wykonaniu jakiejś czynności:</p>
<pre><code>var continuation1 = function () {
    console.log('Kontynuacja 1. This jest takie:');
    console.log(this);
};

var someObj = {
    fun: function (continuation) {
        console.log('Coś się dzieje, this jest:');
        console.log(this);
        continuation();
    }
};

someObj.fun(continuation1);
// teraz this w kontynuacji pokazuje na window, ponieważ
// kontynuacja nie jest i nie była przechowywana
// nigdzie poza window.
</code></pre>
<p>Sprawa ma się nieco inaczej, jeśli wewnątrz <code>someObj.fun</code>
utworzymy nową referencję do kontynuacji:</p>
<pre><code>var someObj = {
    fun: function (continuation) {
        console.log('Coś się dzieje, this jest:');
        console.log(this);
        this.myContinuation = continuation
        this.myContinuation();
    }
};

someObj.fun(continuation2);
// teraz this w kontynuacji pokazuje na someObj, bo to
// someObj miało referencję przez którą wywołano
// continuation 2
</code></pre>
<p>Oczywiście można jeszcze ciekawiej:</p>
<pre><code>var someObj = {
    fun: function (continuation) {
        console.log('Coś się dzieje, this jest:');
        console.log(this);
        var obj = {hello: 'world', f: continuation};
        obj.f();
    }
}
someObj.fun(continuation2);
// teraz this w kontynuacji pokazuje na obj, już pewnie
// wiesz dlaczego!
</code></pre>
<p>Morał z tego rozdziału jest prosty. Jeśli będziesz przekazywać
funkcję jako callback nigdy nie zakładaj z góry, że wiesz jakie
znaczenie będzie miało <code>this</code> w momencie jej wywołania.</p>
<h2 id="konstruktory-w-js-this-w-konstruktorach">Konstruktory w JS, this w konstruktorach</h2>
<p>Okazuje się, że słowo kluczowe <code>this</code> może mieć jeszcze jedno
znaczenie. Każdą funkcję w JavaScript można wywołać jako tzw.
konstruktor. Konstruktor w JS różni się od zwykłej funkcji
tylko tym, że zawsze zwraca obiekt, a słowo kluczowe <code>this</code>
odnosi się w jego wnętrzu właśnie do tego obiektu.</p>
<p>Zobaczmy:</p>
<pre><code>var Person = function (age, height) {
    this.age = age;
    this.height = height;
}

// zauważ, że Person to zwykła funkcja.
// to poprzedzenie jej wywołania słowem `new` sprawia,
// że jest ona wywoływana jako konstruktor

var peter = new Person(22, 'tall');
// {age: 22, height: 'tall'}
var alice = new Person(19, 'short');
// {age: 19, height: 'short'}
</code></pre>
<p>Niestety zmienne znaczenie słowa <code>this</code> sprawia, że gdy
wywołamy <code>Person</code> nie jako konstruktor, to pola zostaną
przypisane do obiektu <code>window</code> (na niego pokazuje <code>this</code>
w czasie wywołania):</p>
<pre><code>var peter = Person(22, 'tall');
// undefined
// za to wyświetl w konsoli `window` i zobacz, że
// nagle zyskało wzrost i wiek!
</code></pre>
<p>W związku z tym, że funkcje, których przeznaczone są do
wywoływania jako konstruktory mogą powodować subtelne błędy
sugeruję, gdy tylko jest to możliwe, w ich miejsce używać
wzorca <strong>funkcji fabryki</strong> (ang. <em>factory function</em>).</p>
<h2 id="funkcje-fabryki">Funkcje fabryki</h2>
<p>Zauważ, że bardzo łatwo jest napisać funkcję, która zwróci
obiekt dokładnie taki sam jak <code>new Person</code>, ale nie będzie
przy tym korzystać ze słowa kluczowego <code>this</code>.</p>
<pre><code>var personFactory = function (personAge, personHeight) {
    return {
        age: personAge,
        height: personHeight
    };
};

var peter = personFactory(22, 'tall');
// {age: 22, height: 'tall'}
</code></pre>
<p>Zauważ, że konwencją jest nazywanie funkcji przeznaczonych
do wywoływania jako konstruktory z dużej litery, a innych
z małej.</p>
<h3 id="dla-dociekliwych">Dla dociekliwych</h3>
<p>Co ciekawe:</p>
<pre><code>var alice = new personFactory(19, 'short');
// {age: 29, height: 'short'}
</code></pre>
<p>A więc funkcję fabrykę można wywołać jako konstruktor! Tak.
Jeśli funkcja wywoływana jako konstruktor <em>explicit</em>
zadeklaruje wartość zwracaną poprzez użycie słowa <code>return</code>,
przy czym wartością zwracaną będzie obiekt, tablica lub
funkcja, to zostanie on zwrócony zamiast <code>this</code>. W innych
wypadkach zwrócony będzie <code>this</code>.</p>
<p>Nie doszukuj się w tym zachowaniu większego sensu i nie
nadużywaj go do swoich celów.</p>
<p>Z powyższego płynie jeden wniosek:</p>
<pre><code>&gt; Funkcje fabryki są bezpieczniejsze niż konstruktory,
&gt; bo wywołanie konstruktora jako funkcji prowadzi do
&gt; błędów, a wywołanie fabryki jako konstruktora nie.
</code></pre>
<h2 id="enkapsulacja-w-js">Enkapsulacja w JS</h2>
<p>Fabryki i konstruktory można łatwo wykorzystać do ukrywania
szczegółów implementacji przed użytkownikiem obiektu:</p>
<pre><code>var namedPersonFactory = function (personName, personJob) {
    return {
        sayName: function () { console.log(personName) },
        job: personJob
    };
};

var peter = namedPersonFactory('Peter', 'accountant');
// po tym jak Peter został utworzony możemy kazać mu
// powiedzieć jego imię
peter.sayName() // 'Peter'
// ale w żaden sposób nie możemy tego imienia zmienić
// możemy za to kazać mu zmienić pracę :)
peter.job = 'doctor';
</code></pre>
<p>Jako ćwiczenie możesz spróbować podobną enkapsulację zapewnić
dla obiektu tworzonego w funkcji wywoływanej jako konstruktor.</p>

       </div>
      </div>
    </div>
  </body>
</html>

